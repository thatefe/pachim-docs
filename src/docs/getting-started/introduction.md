---
title : "معرفی پچیم"
---

# معرفی پچیم

### جدول محتوا 

## پچیم چیست 

پچیم یک سرویس مدیریت کننده سرور و توسعه دهنده سایت شماست، پچیم دردسر و سختی‌های مدیریت کردن سرور را از دوش شما برمی‌دارد و به شما کمک می‌کند به عنوان یک توسعه دهنده تنها به فکر توسعه وبسایت خود باشید. فرقی ندارد وبسایت شما با لاراول توسعه یافته باشد یا Wordpress یا حتی با Pure Php یا اصلا Stack متفاوتی همچون Node.js و فریمورک‌های آن، شما در هر صورت می‌توانید به سادگی وبسایت خود را با پچیم بالا بیاورید. 

بعد از تهیه سرور اختصاصی یا یک vps از **هر جایی** شما می‌توانید ظرف چند دقیقه سرور خود را با پچیم راه‌اندازی کنید. ما در Pachim برای پروژه‌های مختلف سرورهایی با ویژگی‌های مختلف در اختیار شما قرار می‌دهیم مانند (سرور وب ، سرور دیتابیس، سرور توزیع بار و...)، تا بر اساس نیاز خود سرورتان را راه اندازی کنید. ما در هر سرور موارد مختلفی را نصب می‌کنیم که در زیر شاهد لیستی از آن‌ها خواهید بود.

- Nginx (وب سرور)
- [**PHP**](/servers/php) (قابلیت مدیریت چندین ورژن)
- Nodejs
- [**Database**](/servers/databases) ( Mysql , Postgres و MariaDB)
- [**UFW (فایروال)**](/servers/network)
- [**OPache**](/servers/php#opache)
- [**Memcached**](/servers/caches)
- [**Redis**](/servers/caches)
- Meilisearch
- سرورهای ایمیل
- آپدیت‌های امنیتی
- و کلی موارد دیگر

به علاوه شما می‌توانید از طریق پنل Pachim [**کارهای زمانبدی شده**](/servers/scheduler)، [**صف‌های**](/sites/queue) برای پروژه‌های لاراولی, [**گواهی SSL**](/sites/ssl) و موارد دیگر را مدیریت کنید.
بعد از راه اندازی شدن سرور، شما استقرار و مدیریت اپلیکیشن مورد نظر خود را از طریق پنل Pachim می‌توانید انجام دهید.

## آموزش ویدیویی 

در [**مجموعه آموزشی راکت**](https://roocket.ir/?utm_source=pachim&utm_medium=link&utm_campaign=document-pachim) ما دوره ویدیوی رایگانی را آماده کردیم با عنوان [**راه‌اندازی سرور و سایت با Pachim**](https://roocket.ir/series/server-managment-with-pachim?utm_source=pachim&utm_medium=link&utm_campaign=document-pachim-amoozesh) که می‌توانید به شکل ویدیویی هم با Pachim آشنا شوید و هم روش استفاده از آن را قدم به قدم فرا بگیرید. 

## آدرس IPهای پچیم 

برای راه‌اندازی و ارتباط برقرار کردن با سرورهای شما، Pachim از دسترسی SSH استفاده می‌کند. اگر شما در سرور خود اجازه دسترسی با SSH را از IP های مختلف محدود کرده‌اید برای آنکه Pachim بدون مشکل بتواند کار خودش را انجام دهد نیاز است آدرس ip های زیر را در لیست سفید دسترسی‌های سرور خود قرار دهید.

- 77.238.120.126
- 77.238.120.119
- 38.54.105.214

شما همچنین برای دسترسی ساده و همیشگی به لیست جدیدترین IPهای Pachim می‌توانید از این لینک : [**https://pachim.sh/ips-v4.txt**](https://pachim.sh/ips-v4.txt) استفاده کنید.

:::note{.warning}

::title[تغییر IPهای پچیم]

در طی زمان ممکن است IP های پچیم تغییر کنند، اگرچه چند هفته قبل از انجام این تغییرات از طریق ایمیل اطلاع رسانی خواهیم کرد.
:::

## چیز اشتباهی در مستندات پیدا کردید؟ 

اگر احساس کردید چیز اشتباهی در مستندات وجود دارد و فکر می‌کنید که می‌توان بهتر نوشته شود و یا توضیح کامل‌تری برای آن دارید، حتما از پیشنهاد شما استقبال می‌کنیم و می‌توانید تغییر خود را به شکل یک PR برای ریپازیتوری [**Github**](https://github.com/pachimsh/pachim-docs) ما ارسال کنید.



