---
title : 'ارسال و دریافت ایمیل'
---

# ارسال و دریافت ایمیل

### جدول محتوا

## بررسی اجمالی
<div id="44717313539"><script type="text/JavaScript" src="https://www.aparat.com/embed/RWjmV?data[rnddiv]=44717313539&data[responsive]=yes"></script></div>


اگر شما برای پروژه‌های خود نیاز به ارسال و دریافت ایمیل از طریق پنل آنلاین یا پروتکل‌های SMTP، POP3 و IMAP دارید، پچیم با راه‌اندازی سرورهای ایمیل به شما کمک می‌کند تا بتوانید به سادگی این کار را برای پروژه‌های خود انجام دهید. در این صفحه، قصد داریم پروسه و نکاتی که برای راه‌اندازی این نوع سرورها نیاز است را برایتان توضیح دهیم.

## راه‌اندازی سرور ایمیل

برای راه‌اندازی کامل و موفق یک سرور ایمیل، در زیر قدم‌های ساده‌ای را برایتان شرح می‌دهیم تا با انجام آن‌ها بتوانید به راحتی سرور ایمیل خود را راه‌اندازی کنید.

### قدم اول : تهیه سرور 
<div id="55491335439"><script type="text/JavaScript" src="https://www.aparat.com/embed/xvNHp?data[rnddiv]=55491335439&data[responsive]=yes"></script></div>


طبیعتا ، مانند سایر سرورها، برای استفاده از پچیم نیاز به تهیه یک سرور دارید. اگر نمی‌دانید که این سرور باید چه منابعی را در اختیار داشته باشد، می‌توانید ابتدا مستندات صفحه [تهیه سرور](/servers/providers) را مطالعه کنید.

### قدم دوم : ثبت IP سرور در DNS برای دامنه

اگر برای مثال شما یک دامنه با عنوان example.com را در اختیار دارید و قرار است از طریق این دامنه ارسال و دریافت ایمیل داشته باشید، ابتدا نیاز است وارد DNS Provider خود شوید و یک رکورد A برای یک دامنه ایمیل تعریف کنید، برای مثال mail.example.com این کار برای راه‌اندازی کردن سرور ایمیل در پچیم الزامیست و در نهایت شما با استفاده از این دامنه به پنل ارسال و دریافت ایمیل دسترسی پیدا خواهید کرد.

دقت کنید که اگر از Cloudflare یا آروان یا هر مورد شبیه به آن‌ها استفاده ‌می‌کنید، حتما ابر مربوط به دامنه برای mail.example.com را خاموش کنید.

برای آنکه مطمئن شوید کار را درست انجام داده‌اید، ترمینال سیستم خود را بالا آورید و دستور ping mail.example.com را اجرا کنید، اگر ای پی سرور خود را مشاهده کردید، به این معنی است که کار را به درستی انجام داده‌اید و حالا می‌توانید پروسه راه‌اندازی سرور ایمیل توسط پچیم را شروع کنید.

### قدم سوم : ساخت سرور ایمیل سرور

وارد پنل پچیم شوید و بر روی ساخت سرور جدید کلیک کنید. بعد از مشخص کردن ارائه کننده سرور و اطلاعات لازم، نوع سرور را بر روی **سرور ایمیل** قرار دهید.

بعد از انتخاب سرور ایمیل از شما دو اطلاعات دیگر نیز درخواست خواهد کرد:

- **دامنه اصلی** : این دامنه‌ای است که قرار است ارسال و دریافت ایمیل بر اساس آن انجام بگیرد.
- **آدرس میزبان** : این آدرس به شما کمک می‌کند پنل ارسال و دریافت ایمیل را به شکل آنلاین از طریق مرورگر مشاهده کنید.

دامنه اصلی که مشخص است example.com و آدرس میزبان همان آدرسی است که در قدم قبلی از شما خواسته شد تا آن را ایجاد کنید.

در صورتی که اطلاعات را به درستی وارد کرده باشید، با زدن دکمه ایجاد سرور مابقی‌ کار‌ها را پچیم برای شما انجام خواهد داد.

:::note{.warning}

::title[توجه مهم]

بعضی از ارائه دهنده‌های سرور پورت ۲۵ را برای سرورهای خود به شکل پیش فرض بلاک می‌کنند و اگر مایل هستید از این پورت برای ارسال ایمیل استفاده کنید باید از طریق ارائه دهنده سرور خود این موضوع را پیگیری کنید، پچیم کاری در این مورد نمی‌تواند انجام دهد.

قبل از ادامه و نصب سرور ابتدا چک کنید که ارائه دهنده سرور شما پورت ۲۵ را برای سرورتان باز کرده باشند، بعضی از ارائه دهنده‌های سرور بعد از اعتبارسنجی شما این کار را انجام می‌دهند.

:::

### قدم چهارم : قرار دادن رکورد‌های DNS جدید 

مهم‌ترین قدم بعد از راه‌اندازی شدن کامل سرور، قرار دادن DNS ها در DNS Provider است. برای انجام اینکار وارد پنل سرور خود در پچیم شوید‌ > وارد صفحه اطلاعات ایمیل شوید > اسکرول کنید به بخش پیکربندی DNS 

شما نیاز دارید که 4 رکورد جدید به DNS خود اضافه کنید که همه آن‌ها بسیار مهم و کاربردی هستند. شما می‌توانید لیست این 4 مورد را در بخش پیکربندی DNS مشاهده کنید.

برای آنکه مطمئن شوید هر 4 مورد را به درستی پیکربندی کرده‌اید دکمه‌ای برای بررسی آن‌ها در پنل قرار داده‌ایم که بررسی می‌کند که آیا موارد را به درستی پیکربند‌ی کرده‌اید یا خیر.

### قدم پنجم : فعال سازی SSL 

برای آنکه ایمیل‌های شما در امنیت کامل ارسال و دریافت شود و همچنین پنل آنلاین ایمیل شما نیز امنیت مناسبی داشته باشد نیاز است که شما یک SSL برای سرور ایمیل فعال کنید، برای انجام اینکار کافیست وارد قسمت اطلاعات ایمیل سرور شوید و بر روی دامنه webmail خود کلیک کنید. بعد از کلیک مستقیما وارد صفحه مدیریت SSL های webmail می‌شوید که در این صفحه می‌توانید یک SSL اضافه یا SSL های قبلی را مدیریت کنید.

برای اطلاعات کامل‌تر در مورد گواهی SSL و مدیریت آن می‌توانید به بخش مستندات [گواهی SSL](/sites/ssl) مراجعه کنید.

### قدم ششم : ساخت اکانت ایمیل 

برای آنکه بتوانید ایمیل ارسال یا دریافت کنید نیاز است که اکانت ایمیل بسازید که برای اینکار می‌توانید وارد بخش "**پنل سرور > اکانت‌های ایمیل**" شوید و از طریق این بخش اکانت ایمیل جدید بسازید یا اکانت‌های قبلی را مدیریت کنید.

#### ایجاد اکانت جدید ایمیل 

برای آنکه بتوانید اکانت جدیدی برای ایمیل ایجاد کنید بر روی دکمه ایمیل جدید در صفحه اکانت‌های ایمیل کلیک کنید، صفحه‌ای برایتان باز خواهد شد که در آن از شما اطلاعاتی را می‌خواهد که به شرح زیر است:

- **نام :** یک نام برای مشخص بودن آنکه این ایمیل مربوط به چه شخصی است
- **نام کاربری :** این مقدار برای ورود به پنل آنلاین و ارسال ایمیل و دریافت از طریق پروتکل‌های مختلف استفاده خواهد شد، بنابراین با دقت آن را مقداردهی کنید.
- **آدرس ایمیل :** این مقدار میتواند متفاوت با username شما باشد اما پیشنهاد می‌کنیم که به یک شکل وارد کنید و حتما باید به صورت email@example.com وارد شود به‌جای email آدرس مورد نظر و به جای example.com آدرس دامنه اصلی را وارد کنید.
- **پسورد :** یک پسورد امن و قوی انتخاب کنید، پیشهناد می‌کنیم بر روی دکمه ایجاد پسورد اتوماتیک کلیک کنید تا پسورد امن برایتان ایجاد شود
- **محدودیت استفاده مجاز :** میزان حجمی که در فضای ایمیل شما می‌تواند قرار بگیرد، مقدار پیشفرض 1 گیگ است که شما می‌توانید آن را تغییر دهید، دقت کنید که این واحد به شکل مگابایت محاسبه می‌شود.

بعد از وارد کردن اطلاعات بالا بر روی ایجاد کلیک کنید تا آدرس ایمیل شما ایجاد شود.

در نهایت بعد از ایجاد اکانت ایمیل با مراجعه به آدرس میزبان ایمیلی که احتمالا به شکل mail.example.com است. می‌توانید پنل ایمیل خود را مشاهده کنید و با ورود به صفحه لاگین و وارد کردن username/password که در زمان ایجاد اکانت مورد استفاده قرار داده‌اید، می‌توانید وارد پنل ارسال و دریافت ایمیل شوید.




## ارسال ایمیل از طریق SMTP 

برای ارسال ایمیل از طریق پروتکل SMTP از طریق برنامه‌های خود تنها کافیست وارد پنل آنلاین سرور ایمیل خود شوید، با نام کاربری و پسورد مورد نظرتان لاگین کنید و بر روی دکمه Help کلیک کنید، بعد از کلیک می‌توانید اطلاعات لازم برای استفاده از SMTP را مشاهده کنید.

### نکاتی مهم برای ارسال صحیح ایمیل‌ها به Inbox

اگر واقع بین باشیم در صورت اینکه ایمیل‌ها به Inbox افراد مورد نظر شما نرسند داشتن یک سرور ایمیل چه فایده‌ای دارد؟ برای ارسال موفق ایمیل به Inbox تنها داشتن یک سرور ایمیل کافی نیست و شما باید به یک سری از موارد هم بسیار دقت کنید.

1. **در ابتدای راه‌اندازی سرور ایمیل زیاد ایمیل ارسال نکنید**

    این موضوع بسیار مهم است، بعد از راه ‌اندازی کامل سرور ایمیل، _**شروع به ارسال زیاد ایمیل نکنید**_، اینکار باعث می‌شود سرورهای دریافت کننده ایمیل، شما را به عنوان یک Spammer شناسایی کنند و آی پی سرور شما را بلاک کنند.

    اصطلاحی در ارسال ایمیل وجود دارد با عنوان Warmup، Warmup به این معنی که برای شروع نیاز است سیستم ارسال ایمیل خود را گرم کنید تا دریافت کنندگان ایمیل، شما را به عنوان یک ارسال کننده معتبر شناسایی کنند و در طی زمان به شما اعتبار بیشتری برای ارسال ایمیل دهند.

    برای آگاهی بیشتر از این موضوع حتما در مورد warmup یا گرم کردن سیستم ایمیلی سرچ کنید.

2. **همیشه و هر روز اعتبار خود را چک کنید**

    اعتبار داشتن در ارسال ایمیل موضوع مهمی است که اگر به آن توجه نداشته باشید، شاید در شروع ارسال ایمیل همه چیز بدون مشکل باشد، اما در نهایت، بعد از حتی یک روز می‌تواند همه چیز تغییر کند و سرور شما اعتبار خود را از دست دهد و تمام ایمیل‌های ارسالی به عنوان اسپم شناخته شوند.
    
   - آدرس دامنه خود را در سایت [**postmaster.google.com**](https://postmaster.google.com) ثبت کنید، این سایت مربوط به گوگل است و دامنه شما را از نظر گزارش اسپم رصد می‌کند 
   - از این سایت برای بررسی اعتبار می‌توانید بهره ببرید [**barracudacentral.org/lookups**](https://www.barracudacentral.org/lookups)
   - با وبسایت [**mail-tester.com**](https://www.mail-tester.com/) میتوانید امتیاز ارسال ایمیل سرور ایمیل خود را بررسی کنید 

    اگر هم زمانی مشکوک شدید که ایمیل‌هایتان به مقصد نمی‌رسد حتما با استفاده از وبسایت‌های زیر بررسی کنید آدرس ای پی سرور ارسال کننده ایمیل شما در لیست سیاه قرار گرفته یا خیر.

    - https://mxtoolbox.com/blacklists.aspx
    - https://www.ultratools.com/tools/spamDBLookup
    - https://www.debouncer.com/blacklistlookup

3. **DNS های سرور ایمیل خود را با دقت وارد کنید**

    اولین کاری که بعد از راه اندازی سرور ایمیل توسط پچیم باید انجام دهید این است که رکورد‌های DNS درخواستی را در لیست رکورد‌های DNS خود اضافه کنید و حتما بر روی دکمه بررسی در پنل پچیم کلیک کنید تا از صحیح وارد شدن آن‌ها اطمینان حاصل کنید.

4. **از نام مناسب برای آدرس ایمیل استفاده کنید**

    این موضوع شاید در نگاه اول از نظر شما مهم نباشد اما ارسال ایمیل همیشه نیاز به یک ارسال کننده با یک آدرس ایمیل مشخص دارد، اگر نام مناسبی انتخاب نکرده باشید، می‌تواند باعث شود دریافت کننده‌های ایمیل به سرور ایمیل شما حساس شوند و مشکلات مختلفی در مراحل بعدی برای شما ایجاد کنند. بنابراین اسامی ایمیل خود را به درستی انتخاب کنید و حتما نام‌ها به شکل لاتین باشد.

## دریافت ایمیل از طریق POP3 و IMAP

در کنار اینکه شما می‌توانید در پنل webmail ایمیل ارسال یا دریافت کنید، شاید نیاز به آن داشته باشید که این ایمیل‌ها را در جاهای دیگری نیز دریافت کنید با استفاده از پروتکل‌های POP3 و IMAP می‌توانید به سادگی چنین کاری انجام دهید.

تنها کافیست وارد پنل دامنه webmail شوید، با کاربر و پسورد مورد نظر آن لاگین کنید، بر روی گزینه Help بزنید و در نهایت با صفحه‌ای مواجه می‌شوید که اطلاعات لازم برای اتصال از طریق پروتکل‌های POP3 و IMAP را به شما نمایش خواهد داد.
