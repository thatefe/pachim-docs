---
title : "کلیدهای SSH / دسترسی Git"
---

# کلیدهای SSH / دسترسی Git

### جدول محتوا

## کلیدهای SSH پروفایل

<div id="54241055876"><script type="text/JavaScript" src="https://www.aparat.com/embed/NGQjL?data[rnddiv]=54241055876&data[responsive]=yes"></script></div>

وقتی شما یک سرور جدید راه اندازی می‌کنید، پچیم به شکل خودکار کلید‌های SSH که در بخش کلیدهای SSH حساب کاربری قرار دارد. اگر مایل هستید بیشتر در این رابطه بدانید پیشنهاد می‌کنیم صفحه مستندات [کلید‌های SSH حساب کاربری](/accounts/ssh#معرفی) را مطالعه کنید.

## مدیریت کلیدهای SSH سرور 

جدا از کلید‌های SSH پروفایل، شما می‌توانید به صورت جداگانه برای هر سرور کلید‌های مختلفی را اضافه و یا حذف کنید برای انجام اینکار تنها کافیست وارد پنل پچیم و صفحه SSH سرور مورد نظر شوید و لیست کلید‌های SSH مربوط به سرور را مدیریت کنید.

## کلید SSH سرور / دسترسی Git پروژه

زمانی که سرور شما به شکل کامل توسط پچیم راه اندازی شد، پچیم یک کلید اختصاصی SSH برای سروتان ایجاد می‌کند. این کلید در مسیر `~/.ssh/id_rsa` ذخیره می‌شود و کلید عمومی آن نیز در مسیر `~/.ssh/id_rsa.pub` قرار میگیرد. 

این کلید از آن جهت برای شما مهم است که با استفاده از آن می‌تواند از طریق مخزن‌های Git پروژه‌های مختلف خود را روی سرور قرار دهید، برای اینکار تنها کافیست که کلید عمومی سرور خود را در لیست SSH اکانتی که پروژه‌های Git شما در آن قرار دارد، اضافه کنید و بعد از آن بدون هیچ مشکلی می‌توانید پروژه‌های Git خود را بر روی سرور قرار دهید.

:::note{.tip}
::title[اضافه کردن کلید SSH به مخزن Git]

اگر از قبل اکانت‌های git خود را به پچیم متصل کرده باشید و در زمان ایجاد کردن سرور گزینه `کلید SSH این سرور بعد از ساخت به تمام مخزن های کد اضافه شود` را فعال کنید بدون هیچ کار اضافه‌ای کلید سرور جدید شما به مخزن‌های Git شما اضافه خواهد شد. 

در غیر این صورت اگر خواهان انجام اینکار نیستید این گزینه را غیرفعال کنید.
:::
## کلید Deploy

گاهی ممکن شما نخواهد که سرور شما به همه مخزن‌های گیت شما در گیت لب یا گیت‌هاب دسترسی داشته باشد، برای چنین موقعیتی ویژگی با عنوان کلید Deploy به پچیم اضافه کرده‌ایم که دقیقا برای چنین مواقعی مورد استفاده قرار میگیرد که در زیر آن را به شما توضیح خواهیم داد.

در وبسایت‌های گیت‌لب و گیت‌هاب و در هر صفحه از repository های شما تنظیماتی وجود دارد با عنوان deploy keys با وارد شدن به این بخش می‌توانید کلید deploy اختصاصی خود را به مخزن‌تان اضافه کنید. حالا این کلید Deploy چیست و از چه بخشی از پچیم باید آن را بسازید؟

بعد از اضافه کردن یک سایت به سرور، زمانی که وارد صفحه اپلیکیشن می‌شوید می‌بینید که می‌توانید برای نصب اپلیکیشن کلید deploy را فعال کنید، در صورت فعال سازی شما می‌توانید کلید deploy را هم در صفحه اضافه کردن اپلیکیشن مشاهده کنید و هم در صفحه تنظیمات سایت مورد نظر خود. بعد از ایجاد این کلید شما باید آن را به قسمت کلید‌های deploy مخزن خود اضافه کنید.


:::note{.warning}
اگر این گزینه کلید Deploy را فعال کنید یک کلید اختصاصی برای سایت شما ایجاد می‌شود و از آن به بعد تا زمانی که شما آن را غیر فعال کنید برای نصب هر اپلیکیشنی در سایت مورد نظر باید از این کلید Deploy استفاده کنید و کلید سرور شما حتی اگر به مخزن گیت شما اضافه هم شده باشد دسترسی لازم را نخواهد داشت .
:::
